Ülkemiz "gelişmekte olan ülkeler'' sıralamasında yaklaşık 80 yıldır potansiyeli en yüksek ülke olarak bulunmaktadır. Bunun bir sonucu olarak ülkemiz "gelişmiş ülkeler" in sahip olduğu imkanların çok daha azına sahip olarak daha iyisini yapmaya çalışmıştır. Her fırsatı değerlendirmek ve her limiti sonuna kadar zorlamak ülkemiz için zaruri olmuştur. Bu vizyonda Mustafa Kemal Atatürk'ün söylemiş olduğu "İstikbal göklerdedir" sözü merkeze alınarak havacılık savunma sanayimiz özellikle son çeyrekte ilerleme kaydetmiş ve savunma sanayide zirveye oynamak artık bir devlet politikası haline gelmiştir. Otomobil deyince aklımıza Almanya, Start-up deyince aklımıza Amerika geliyorsa Türkiye de savunma sanayi için aynı konuma gelmek istemiştir. Savunma sanayide  çalışmak ve rol oynamak için sadece zeki olmak yetmemekle beraber çok daha kısıtlı imkanlarla neredeyse imkansızı hedefleyecek bir mentaliteye sahip olmak çok önemlidir. Hedefi savunma sanayide çalışmak olan bir üniversite genci olarak çok çalışmam  ve en iyiyi hedeflemem gerektiğinin farkındayım. Ama bu hedefe giden yolda çok çalışmayı göze almış biri olarak umarım hedefimi gerçeğe dönüştürebilir ve ülkeme katkı sağlayabilirim.